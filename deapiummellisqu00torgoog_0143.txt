*1384

Ac de exsequiis Cyzici, regis Dolionum insulae,
qui adversa Iasonis voluntate ab Argonauticis
interfectus erat, haec in carmine illo Orphic0‚
quod Argonautica appellatur, legimus (V. 574):
....... αὐτὰρ ἔγωγε
ψυχὴν ἰλασάμην, σπένδων μειλίγματα χύτλων, ’
ὕδατί τ’ ἠδὲ γάλακτι, μελισσορὺτοις ἅμα νασμοῐς
λοιβὰς ἐκπροχὲων . . .’ —-
Sic etiam de inferiis in honorem Opheltae factis
Statius (Theb. VI, 209) haec refert:
‚Nec non Assyriis pinguescunt robora sucis,
Pallentique croco strident ardentia mella
Spumantesque mero paterae verguntur et atri

Sanguinis et rapti gratissima cymbia lactis! -

Opheltam enim, filium illum Lycurgi, Nemeae
regis Euridicesque, ab Hypsipyle nutrice, quae

septem duces adversus Thebas siti confectos

ad fontem deducere maluit, neglectum atque ab

angui necatum illi sepelierunt eiusque piaculi
causa certamina Nemea commiserunt. Quibus
in ludis sollemnibus mel quoque libatum esse ex

inferiis Opheltae allatis colligi potest. —

 

